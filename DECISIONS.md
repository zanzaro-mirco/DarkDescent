# Decisioni architetturali (ADR)

> Una voce per ogni scelta tecnica non ovvia. Cinque righe.
> Quando tra sei mesi ti chiederai "perché avevo fatto così", la risposta è qui.
> In un colloquio, questo file vale più di mille righe di codice.

Formato:

```
## ADR-NNN — Titolo
- **Data:**
- **Contesto:** qual era il problema
- **Decisione:** cosa ho scelto
- **Alternative scartate:** cosa altro ho valutato e perché no
- **Conseguenze:** cosa diventa più facile, cosa più difficile
```

---

## ADR-001 — Unity + URP come engine e render pipeline
- **Data:** 2026-09-20
- **Contesto:** serve un engine 3D per un ARPG isometrico, con doppio obiettivo: finire il gioco e acquisire competenze spendibili sul mercato.
- **Decisione:** Unity 6.3 LTS (6000.3.24f1) con Universal Render Pipeline 17.3.0, C#.
- **Alternative scartate:** Godot (C# supportato ma ecosistema e mercato del lavoro più piccoli); Unreal (C++/Blueprint, curva più ripida, sovradimensionato per un progetto solo); Built-in RP (di fatto deprecato); HDRP (troppo pesante, pensato per alta fedeltà).
- **Conseguenze:** accesso a Shader Graph e al grosso della documentazione e delle risposte online. Vincolo: restare sulla stessa LTS per tutto il progetto, niente upgrade a metà strada.

## ADR-002 — Input System nuovo invece del legacy Input Manager
- **Data:** 2026-09-20
- **Contesto:** il vecchio `Input.GetMouseButtonDown` è più rapido da usare ma è legacy.
- **Decisione:** package *Input System* fin dalla milestone M1.
- **Alternative scartate:** Input Manager legacy — avrebbe richiesto di riscrivere tutta la gestione input più avanti, quando gli input diventano una decina (hotbar, inventario, incantesimi).
- **Conseguenze:** mezza giornata di setup in più all'inizio; nessuna riscrittura dopo. È anche ciò che si trova nei progetti professionali.

## ADR-003 — Un assembly definition per il codice di progetto
- **Data:** 2026-09-21
- **Contesto:** senza `.asmdef` tutti gli script finiscono in `Assembly-CSharp`, un unico assembly che ricompila per intero a ogni modifica e in cui ogni script può usare qualsiasi cosa. Le dipendenze restano implicite e invisibili.
- **Decisione:** un singolo `DarkDescent.asmdef` in `Assets/_Project/Scripts/`, con `rootNamespace: DarkDescent` e le sole reference effettivamente usate (per ora `Unity.InputSystem`). Nessuna suddivisione per area finché le dipendenze reali non la giustificano.
- **Alternative scartate:** nessun asmdef — ricompilazioni più lente e nessun controllo sulle dipendenze, e aggiungerlo dopo costa un giro di errori "type or namespace not found". Un asmdef per area (Player, Combat, Items...) — over-engineering adesso: si introduce alla M6, quando le dipendenze fra aree esistono davvero e le si può disegnare sui fatti.
- **Conseguenze:** compilazioni incrementali più rapide e dipendenze esplicite. In cambio, ogni package nuovo va dichiarato a mano nelle reference dell'asmdef. Vincolo da ricordare: un assembly con `.asmdef` **non può** referenziare `Assembly-CSharp`, solo il contrario — quindi il codice generato dall'Input System deve stare sotto l'asmdef, non in `Assets/_Project/Settings/`.
